---
layout: post
title: "Dlaczego warto prowadzić warsztaty (zajęcia)"
date: 2018-06-13
tags: [pogadanka, frontend]
---
# Po co jest ten post?
Jest to mój pierwszy post na tym blogu, chcę przede wszystkim poćwiczyć Markdown'a, ale przy okazji napisać coś ciekawego i ten temat to moja pierwsza myśl, może komuś się kiedyś przyda, albo ja sam kiedyś sobie przypomnę jak dużo fajnych wspomnień mam z tych zajęć.

## Jakie warsztaty prowadziłem?
Na studiach kilku studentów z roku wyżej założyło własną "organizację", która nazywa się **Sealcode**. Zajmują się głównie technologiami webowymi (open source dodam) no i w pewnym momencie wpadli na pomysł aby zorganizować dla studentów warsztaty, które miały ich wprowadzić do świata tworzenia stronek internetowych. Zajęcia były bardzo ciekawe i na tyle spodobały się studentom, że Sealcode zaczął przyjmować nowych prowadzących, którzy mieliby pomóc prowadzić więcej grup zajęciowych na które było zapotrzebowanie. Po półtora roku uczęszczania na zajęcia stwierdziłem, że w sumie grupę początkującą mógłbym prowadzić, a bycie dydaktykiem może być ciekawym doświadczeniem. Przy okazji chciałem się przełamać, bo jestem osobą bardzo nieśmiałą i liczyłem, że to pozwoli mi pokonać własne lęki przed innymi ludźmi.

Początki były trudne, zapisało się do mnie ponad 20 osób, co trochę mnie przeraziło, ale jednocześnie podekscytowało. Pierwsze zajęcia wyszły mi... okropnie. Język mi się plątał, zagadnienia mieszały i strasznie się stresowałem. Jednak mimo to walczyłem dalej. Oczywiście na kolejne zajęca przychodziło mniej osób, ale część grupy mi zaufało i myślę, że wyszło im to na dobre, bo potem każde zajęcia wychodziły mi coraz lepiej. Materiały które szykowałem były coraz lepszej jakości a to co chciałem przekazać udawało mi się ubierać w odpowiednie słowa. Na warsztatach oprócz zdobywania doświadczenia celem był prosty projekt relizowany przez cały semestr, będący warunkiem ukończenia warsztatów i otrzymania Sealcodowego certyfikatu. Ukończyło go 7 osób, a kilka projektów zdobyło moje uznanie, bo były przygotowane starannie i profesjonalnie. Ale najbardziej cieszyły mnie postępy. Tylko ktoś kto kiedykolwiek uczył wie jaką radość daje widok postępów podopiecznych, mam wrażenie, że to większa satysfakcja niż jakbym sam to ogarnął. 
